# EdgeTX en Esperanto

Tiu ĉi deponejo entenas voĉajn registraĵojn por radiotranssendiloj kongruaj kun [EdgeTX](https://github.com/EdgeTX/edgetx).

## Instalo

La mikroprogramaro de EdgeTX ne konsideras Esperanton inter siaj ekipitaj lingvoj. Tial, se vi volas voĉon en Esperanto sur via radiotranssendilo, estas necese, ke vi kopiu la dosierojn de tiu ĉi deponejo en ```SOUNDS/en``` kaj anstataŭigu ĝian entenon.

## Programado

Se vi volas aldoni aŭ ĝisdatigi la tradukojn, estas necese modifi la dosieron ```eo-EO.csv``` kaj poste ruli ```python3 tts_eo.py```. Tio generos la novajn sondosierojn. Tamen antaŭ ol fari tion, instalu ```sox``` tajpante ```sudo apt-get install sox libsox-fmt-mp3```.

La voĉoj en Esperanto estas produktitaj danke al [Parol](https://parol.martinrue.com/), projekto kreita de [Martin Rue](https://github.com/martinrue).

## Traduko

Miaj tradukoj baziĝas sur la jenaj rimedoj:
* [Komputeko](https://komputeko.net/)
* [Glosbe](https://glosbe.com/en/eo/)
* [PIV 2022](https://vortaro.net/)
* [hVortaro](https://dizionario.esperanto.it/trova.php)
* [Vikipedio](https://eo.wikipedia.org)
* Aeronaŭtika Terminaro (E. D. Durrant)

Tamen multaj specifaj vortoj uzataj en dinamika modelismo ofte ne havas rektan tradukon en Esperanto kaj nenie troveblas kolekto pri la leksikono uzata en tiu ĉi fako. Tial mi volus uzi tiun ĉi deponejon ankaŭ kiel vortaron pri dinamika modelismo en Esperanto. Ĝia enteno estas legebla sube. Se vi volas aldoni novajn vortojn aŭ proponi aliajn tradukojn, vi povas krei atentindaĵon (*issue*) por diskuti tie aŭ sendi tirpeton (*pull request*).

| Angla                                              | Esperanto                                          |
| -------------------------------------------------- | -------------------------------------------------- |
| Drone                                              | Droneo, flugroboto                                 |
| - Unmanned Aerial Vehicle (UAV)                    | Senpilota aviadilo (spavo)                         |
| - Racing drone                                     | Vetkura droneo                                     |
| - Freestyle drone                                  | Liberstila droneo                                  |
| - Cinematic drone                                  | Kinematika droneo                                  |
| - Long range drone                                 | Longdistanca droneo                                |
| - Quadcopter, quadrotor, quad                      | Kvarkoptero, kvarrotoro, kvaro                     |
| - Toothpick                                        | Dentopikilo                                        |
| Frame                                              | Kadro                                              |
| - Carbon fiber                                     | Karbonfibro                                        |
| - Standoff                                         | Koloneto                                           |
| - Mount                                            | Muntumo                                            |
| - Canopy                                           | Tuko                                               |
| Motor                                              | Motoro                                             |
| - Brushed motor                                    | Brosa motoro                                       |
| - Brushless motor                                  | Senbrosa motoro                                    |
| - Shaft                                            | Ŝafto                                              |
| - Magnet                                           | Magneto                                            |
| - Windings                                         | Bobenaĵoj                                          |
| - Bell                                             | Kloŝo                                              |
| - Bearing                                          | Lagro                                              |
| Props                                              | Helicoj                                            |
| - X-inch                                           | X-cola                                             |
| - Pitch                                            | Paŝo                                               |
| Battery                                            | Baterio                                            |
| - Lithium-polymer battery                          | Litia-polimera akumulatoro                         |
| - Lithium-ion battery                              | Litia-jona akumulatoro                             |
| - Lithium-iron-phosphate battery                   | Litia-fera-fosfata akumulatoro                     |
| - Nickel-cadmium battery                           | Nikelo-kadmia akumulatoro                          |
| - Nickel-metal hydride battery                     | Nikelo-metalohidrida akumulatoro                   |
| - Battery charger                                  | Bateria ŝargilo                                    |
| - Voltage                                          | Tensio                                             |
| - Current                                          | Kurento                                            |
| - Power                                            | Povumo                                             |
| - Cell                                             | Ĉelo                                               |
| - Connector                                        | Konektilo                                          |
| - Battery Eliminator Circuit (BEC)                 | Bateriforiganta cirkvito                           |
| Flight controller                                  | Flugregilo                                         |
| Electronic Speed Controller (ESC)                  | Elektronika rapidregilo                            |
| Receiver                                           | Ricevilo                                           |
| - Diversity receiver                               | Diverseca ricevilo                                 |
| Camera                                             | Kamerao                                            |
| - Camera tilt                                      | Kameraa dekliveco                                  |
| - Field of view                                    | Vidkampo                                           |
| - Analog                                           | Analoga                                            |
| - Digital                                          | Cifereca                                           |
| - Lens                                             | Lenso                                              |
| Antenna                                            | Anteno                                             |
| Video transmitter                                  | Videotranssendilo                                  |
| Buzzer                                             | Zumilo                                             |
| Transponder                                        | Transsendrespondilo                                |
| Gyroscope                                          | Giroskopo                                          |
| Accelerometer                                      | Akcelometro                                        |
| Barometer                                          | Barometro                                          |
| Variometer                                         | Variometro                                         |
| Magnetometer                                       | Magnetometro                                       |
| Goggles                                            | Vidilo                                             |
| On-Screen Display (OSD)                            | Surekrana videbligo                                |
| Radio transmitter                                  | Radiotranssendilo                                  |
| Radio-controlled (RC)                              | Radioregata                                        |
| Radio-controller                                   | Radioregilo                                        |
| Trainer                                            | Trejnisto                                          |
| Frequency                                          | Frekvenco                                          |
| - Band                                             | Bendo                                              |
| - Channel                                          | Kanalo                                             |
| - Race band                                        | Konkursa bendo                                     |
| - Low band                                         | Malalta bendo                                      |
| Telemetry                                          | Telemetrio                                         |
| Failsafe                                           | Panetolera, panetoleremo                           |
| Beacon                                             | Radiogvidilo                                       |
| Flyaway                                            | Forflugo                                           |
| Bind                                               | Bindi                                              |
| Bando                                              | Forlasejo                                          |
| Stick                                              | Stango                                             |
| - Stick commands                                   | Stangokomandoj                                     |
| Switch                                             | Ŝaltilo                                            |
| Servo-                                             | Relajso-                                           |
| Trim                                               | Kompensilo                                         |
| Timer                                              | Tempumilo                                          |
| Gimbal                                             | Kardano                                            |
| Throttle                                           | Gaso                                               |
| Roll                                               | Ruliĝo                                             |
| Pitch                                              | Tango                                              |
| Yaw                                                | Joro                                               |
| Payload                                            | Utila ŝarĝo                                        |
| Drag resistance                                    | Flugrezisto                                        |
| Thrust                                             | Puŝo, tiro                                         |
| Lift                                               | Levo                                               |
| Ground effect                                      | Grundefiko                                         |
| Flap                                               | Postklapo                                          |
| Spoiler                                            | Defleksilo                                         |
| Gear                                               | Ĉareto                                             |
| Brakes                                             | Bremsoj                                            |
| Wheelbrakes                                        | Radobremsoj                                        |
| Crow                                               | Birdobremso                                        |
| Wingsweep                                          | Alangulo                                           |
| Armed, disarmed                                    | Armita, malarmita                                  |
| Flight mode                                        | Flugreĝimo                                         |
| - Acro, rate                                       | Akrobata, rapida                                   |
| - Angle, level                                     | Angula, nivela                                     |
| - Horizon                                          | Horizonta                                          |
| - Manual                                           | Mana                                               |
| - Stabilized                                       | Stabiligita                                        |
| - 3D                                               | Tridimensia                                        |
| - Turtle (crash-flip)                              | Testuda (kraŝturniĝo)                              |
| - Headless                                         | Senkapa                                            |
| - Acro trainer                                     | Akrobata trejnista                                 |
| Air mode                                           | Aera reĝimo                                        |
| Pit mode                                           | Remiza reĝimo                                      |
| Launch mode                                        | Starta reĝimo                                      |
| Return to home                                     | Rehejmiĝo                                          |
| Rescue mode                                        | Sava reĝimo                                        |
| Launch control                                     | Startokontrolo                                     |
| Angle mix                                          | Angulmiksado                                       |
| Resistor                                           | Rezistanco                                         |
| Capacitor                                          | Kondensatoro                                       |
| Inductor                                           | Induktilo, bobeno                                  |
| Diode                                              | Diodo                                              |
| LED                                                | Lumdiodo                                           |
| Ground (electronics)                               | Tero                                               |
| Firmware                                           | Mikroprogramaro                                    |
| Latitude                                           | Latitudo                                           |
| Longitude                                          | Longitudo                                          |
| Altitude                                           | Altitudo                                           |
| Waypoint                                           | Vojpunkto                                          |
| Heading                                            | Direkto                                            |
| Attitude                                           | Pozo                                               |
| Pilot                                              | Piloto                                             |
| Flight                                             | Flugo                                              |
| - Take off                                         | Ekflugi                                            |
| - Land                                             | Alteriĝi                                           |
| - Hover                                            | Ŝvebi                                              |
| - Cruise                                           | Krozi                                              |
| - Drift                                            | Drivi                                              |
| - Turn                                             | Turni                                              |
| - Spin                                             | Spirali                                            |
| - Axial roll                                       | Aksa ruliĝo                                        |
| - Yaw spin                                         | Jora spiralo                                       |
| - Crash                                            | Kraŝi                                              |
| Rates                                              | Rapidoj                                            |
| - RC Rate                                          | Lineara rapido                                     |
| - Expo                                             | Eksponenciala rapido                               |
| - Super Rate                                       | Supera rapido                                      |
| - Throttle Expo                                    | Gasa eksponencialo                                 |
| - Throttle Mid                                     | Gasa centro                                        |
| - PID controller                                   | PID-a regilo                                       |
| - Filters                                          | Filtriloj                                          |
| - Black box                                        | Nigra skatolo                                      |
| - Tuning                                           | Rafinado                                           |
| - Setpoint                                         | Celpunkto                                          |
| Race elements                                      | Konkursaj elementoj                                |
| - Gate                                             | Pasejo                                             |
| - Flag                                             | Flago                                              |
| - Slalom                                           | Slalomo                                            |
| - Carousel                                         | Karuselo                                           |
| - Tunnel                                           | Tunelo                                             |
| - Ladder                                           | Ŝtupetaro                                          |
| - Hurdle                                           | Obstaklo                                           |
| - Corkscrew                                        | Korktirilo                                         |
| - Powerloop                                        | Povlopo                                            |
| - Split-S                                          | Duona S                                            |
| - Reversed split-S                                 | Kontraŭa duona S                                   |
| - Dutch 8                                          | Bombono                                            |
| - Climbing                                         | Grimpado                                           |
| - Dive                                             | Plonĝo                                             |
| - High jump                                        | Altosaltado                                        |

